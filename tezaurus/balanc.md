Jakmile člověk "zdravě" dozraje a seznámí se s okolním světem, jeho cesta se ?může skládat z balancování mezi cestou duše a cestou ega. Tyto dva směry se spolu přetahují o lidskou schránku a snaží se určit její další směr. Cílem našeho života je tyto směry sladit v jeden soulad a naplnit tak svoje poslání. Ne vždy se tak podaří a tyto dvě naprosto odlišné entity mohou "roztrhnout" lidskou bytost ve dví a to jak fyzicky (deprese a následné ukončení života fyzické schránky), tak i psychicky (duševní onemocnění, schyzofrenie atd).
Samozřejmě nejlepší cestou je hledání synergie. Obě části naší bytosti tu mají svoje místo a mohou si vzájemně pomáhat v jednotlivýc situacích, které nás v životě potkávají. 
Jsou situace ve kterých je reakce duše příliš pomalá (i s ohledem na to, jakým způsobem interaguje s hmotou viz [kvantove_jevy]) a je třeba fungovat na "automat" a předem zakodované procesy v našem mozku (součást našeho ega). Tyto dva systémy řízení je třeba sladit tak, aby z dlouhodobého hlediska naše cesta směřovala přesně tam, kam si přejeme aby šla.

Obecně se dá říct, že cesta duše nastavuje směr (onen kompas) a ego nám pomáhá (nebo může pomoct) tohoto cíle dosáhnout v jednotlivých, konkrétních okamžicích našeho života. Jestliže máme pochybnosti o tom, že to co právě děláme je v souladu s naším směrem, je moje doporučení se na chvíli pozastavit, poodstoupit od konkrétního okamžiku (může stačit jen prodýchnout nebo si odpočinout nějakou meditací) a opět se spojit s oním duševním kompasem a nepustit v dané chvíli ego do hodnocení nebo zasahování. Věřím tomu, že po této krátké "zastávce" se věci opět pohnou správným směrem.
